# -*- mode: mandoku-view; -*-
#+TITLE: 靖康緗素雜記
#+DATE: 2015-08-24 23:20:20.426082
#+PROPERTY: ID KR3j0032
#+PROPERTY: BASEEDITION WYG    
#+PROPERTY: JUAN 提要
<pb:KR3j0032_WYG_000-1a>¶
欽定四庫全書　　　　　子部十¶
　靖康緗素雜記　　　　　雜家類二(雜考之屬/)¶
　　提要¶
　　　　(臣/)等謹案靖康緗素雜記十卷宋黄朝英撰¶
　　　　晁公武讀書志曰朝英建州人紹聖後舉子¶
　　　　又曰所記凡二百事今本卷數與公武所記¶
　　　　同而秖有九十事程大昌演繁露辨其誤引¶
　　　　麥秋一條此本無之考王楙野客叢書亦具¶
<pb:KR3j0032_WYG_000-1b>¶
　　　　載麥秋之説稱緗素雜記知非大昌誤引又¶
　　　　野客叢書載其辨李賀金銅仙人辭漢歌序¶
　　　　誤以拆露盤為青龍九年一條麻胡僅得二¶
　　　　事一條袁文甕牖間評載其辨穀陽一條辨¶
　　　　蘆菔一條此本亦無之葢明人妄有刪削已¶
　　　　非完書矣袁文王楙於此書頗有駁正然考¶
　　　　證之學大抵後密於前不足為病晁公武譏¶
　　　　其為王安石之學又譏其解詩芍藥握椒為¶
<pb:KR3j0032_WYG_000-2a>¶
　　　　鄙䙝劉敞七經小𫝊亦摭此條為諧笑雖不¶
　　　　出姓字殆亦指朝英觀其書頗引新經義及¶
　　　　字説而尊王安石為舒王解詩緑竹一條於¶
　　　　安石之説尤委曲回䕶誠為王氏之學者然¶
　　　　所説自芍藥握椒一條外大抵多引據詳明¶
　　　　皆有資考證固非漫無根柢徒為臆斷之談¶
　　　　敞本與安石異趣公武又以元祐黨家世與¶
　　　　新學相攻擊故特摭其最謬一條以相排抑¶
<pb:KR3j0032_WYG_000-2b>¶
　　　　耳乾隆四十六年七月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
